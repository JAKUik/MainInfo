# Info o mě
20 let jsem programoval v Basicu, strojovém kódu, asembleru, jazyce C a FoxPro, v kterém jsem mimo jiné vytvořil pro naši účetní společnost program pro kompletní zpracování podvojného účetnictví. Následně mě život zavál spíše do vod podnikatelských a nyní jsem se rozhodl do oblasti IT vrátit. 

Při studiu programovacího jazyka Python jsem zjistil, že jsem původní programátorské dovednosti neztratil, ba naopak, mohu k nim přidat dlouholeté analytické zkušenosti právě z oblasti podnikání. Jsem schopen velice rychle vstřebat nové znalosti na základě představených principů a tyto obratem aplikovat na výsledný produkt.  
Aktuálně se intenzivně věnuji rozšíření svých vědomostí i o frontendové technologie a to především JavaScript (HTML/CSS3). Seznámil jsem se také se základy v jazyce JAVA. 

Velice rád získávám znalosti a dovednosti v pro mě nových situacích. Rád hledám nová řešení, u kterých mohu uplatnit kombinační a analytické myšlení, které je mi vlastní. Jsem připraven se popasovat s jakoukoliv výzvou, která přede mě bude postavena.


